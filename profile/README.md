Mimers öppna innovationsstrategi
===

Vi på Mimer, det kommunala bostadsbolaget i Västerås, har påbörjat en digital transformation med siktet inställt på framtidens utmaningar och förväntningar. Genom att omfamna öppen källkod, öppna API:er och en nytänkande strategi för verksamhetsutveckling arbetar vi för att skapa en flexibel, datadriven och kundcentrerad organisation.

# En tydlig målbild driver förändringen

I centrum för vår digitala transformation står en tydlig målbild. Vi vill minska administrationen för att kunna fokusera mer på hyresgästerna. Genom att äga och kontrollera vår data kan vi fatta bättre beslut och agera proaktivt. Automatiserade processflöden säkerställer effektiv ärendehantering utan manuella mellansteg. Transformationen öppnar också upp för nya affärsmöjligheter och sätt att möta marknadens förväntningar på kringtjänster kopplade till boendet. Med en gemensam riktning och självledarskap siktar vi på att stärka vårt varumärke och bli en ännu mer attraktiv arbetsgivare.

<img width="1284" alt="image" src="https://github.com/Bostads-AB-Mimer/.github/assets/395843/338a7aa7-1756-4807-b2b8-c591e57c5588">

# OneCore - navet i den digitala strategin

Kärnan i vår digitala strategi är OneCore, en modulär digital infrastruktur baserad på öppen källkod och öppna API:er. En viktig slutsats efter den initiala analysen är att alla medarbetare är trötta på att behöva logga in i många system för att få enkla svar. Istället för att byta till ett nytt system som riskerar att bli ytterligare ett system bredvid alla tidigare, är nu visionen att all information ska gå att nå genom ett samlat API. Under detta API ryms sedan alla befintliga och nya system som utgörs av s.k. förmågor. Detta skapar en snabbrörlighet för användare och säkerställer samtidigt en enkel väg att byta ut delar av systemet successivt och en tydlighet gällande informationssäkerhet och organisatoriskt ansvar.

<img width="1131" alt="image" src="https://github.com/Bostads-AB-Mimer/.github/assets/395843/14b1b6b3-7003-43aa-aef3-08a39d83348f">

# Den öppna inköpsprocessen

För att undvika att bygga för mycket själva och fastna med egenutvecklad kod som är svår att underhålla har vi tagit fram en process som vi följer inför större digitala beslut: Den öppna inköpsprocessen. I den strävar vi efter att maximera återanvändning av befintliga lösningar, både internt och externt, och minimera egenutveckling. När utveckling ändå krävs delar vi vår kod öppet, vilket möjliggör kunskapsdelning och delade underhållskostnader. Strategin fokuserar på rådighet, att styra vår egen investeringstakt, äga våra data och möjliggöra innovation. Genom samarbete och gemensamma satsningar vill vi öka effekten av de digitala investeringarna och stärka vår konkurrenskraft.

# En agil organisation driver förändringen

För att driva transformationen har vi skapat en agil organisation med ett delvis nytt sätt att jobba med verksamhetsutveckling. Behovsägarna, dvs. verksamhetens olika delar, är i centrum och träffas minst en gång i kvartalet för att prioritera arbetet och identifiera möjliga initiativ att prioritera. Dessa stöttas av expertstöd i form av produktägare och externa konsulter som jobbar med kontinuerlig kompetensutveckling. En styrgrupp samordnar arbetet mellan avdelningarna, utvecklingsteamet och leverantörer. Vi vill undvika att den digitala utvecklingen sker av en liten isolerad grupp som bara frågar när projektet ska starta och återkommer när projektet är klart. Istället ser vi det som att hela organisationen höjer sin digitala förmåga, är delaktiga tillsammans i det digitala utvecklingsarbetet och successivt kan se resultat av arbetet i sin arbetsvardag.

# Följ resan mot en öppen digital framtid

Även om resan just har börjat har vi redan tagit viktiga steg, som att integrera Odoo för ärendehantering och automatisera hanteringen av parkeringsplatser. Vi bjuder in andra intresserade parter att följa vår resa och utforska möjligheter till samarbete. Vår digitala transformation visar vägen för hur offentliga organisationer kan omfamna öppen innovation för att skapa flexibla, datadrivna och kundcentrerade verksamheter. Genom att prioritera rådighet, digital förmåga och samarbete lägger vi grunden för en mer effektiv, innovativ och hållbar framtid.

# Hur kommer du igång?

Om du vill komma igång är en bra startpunkt att ladda ner följande repos och köra igång:

[TODO: add start instructions here]

# Github repos

Se repos nedan:
